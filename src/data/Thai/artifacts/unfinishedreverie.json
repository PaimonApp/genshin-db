{
	"id": 15036,
	"rarityList": [
		4,
		5
	],
	"name": "Unfinished Reverie",
	"effect2Pc": "เพิ่มพลังโจมตี 18%",
	"effect4Pc": "หลังออกจากสถานะการต่อสู้ 3 วินาที จะสร้างความเสียหายเพิ่มขึ้น 50% ขณะอยู่ในสถานะการต่อสู้ ถ้าไม่มีศัตรูสถานะติดไฟอยู่ในบริเวณใกล้เคียงนานเกิน 6 วินาที เอฟเฟกต์เพิ่มความเสียหายดังกล่าวจะลดลง 10% ทุกวินาที จนกว่าจะถึง 0%; เมื่อมีศัตรูที่อยู่ในสถานะติดไฟ มันจะเพิ่มขึ้น 10% ทุกวินาที จนกว่าจะถึง 50% ซึ่งเอฟเฟกต์นี้สามารถเกิดขึ้นได้แม้ตัวละครที่สวมใส่เซ็ตอาร์ติแฟกต์นี้อยู่ในทีมแต่ไม่ได้เข้าร่วมการต่อสู้",
	"flower": {
		"name": "Dark Fruit of Bright Flowers",
		"relicType": "EQUIP_BRACER",
		"relicText": "Flower of Life",
		"description": "ดอกไม้ที่แกะสลักจากหินสีเทาและปิดด้วยทองคำเปลวอย่างประณีต ว่ากันว่าในสงครามครั้งหนึ่ง มันเคยเป็นสัญลักษณ์ในการแยกระหว่างฝ่ายเรากับศัตรู",
		"story": "นั่นคือยุคที่ธงของชนเผ่าถูกปกคลุมด้วยธุลีขาว และค่อย ๆ สูญเสียสีสันไป\nส่วนคนครึ่งกายที่ถือแหวนอันแตกร้าวยืนอยู่เบื้องหน้าบัลลังก์ กำลังเล่นสนุกกับอำนาจของตนเอง\nภายใต้คำสั่งที่เข้มงวด ไม่มีใครสามารถฟังคำสั่งที่ทูตแห่งราตรีอันมืดมิด บรรพบุรุษที่จากไป และเทพมนุษย์องค์แรกทิ้งไว้\nจากโคลนตมที่เน่าเปื่อยบนราก กองไฟ หรือเงาสะท้อนในป่าลึกอีกต่อไป\n\nดังนั้น เวลาแห่งความมืดมิดโบราณที่ปกคลุมความมืดนับล้านจะมาถึงในที่สุด\nเช่นเดียวกับคราบเลือดบนคัมภีร์โบราณที่จางหายไปจากการสูญเสีย และกลิ่นคาวของเหล็กยังคงหลงเหลืออยู่\nดังนั้นเมื่อความมืดมิดราวกับสัมผัสยังคงปกคลุมส่วนลึก\nชายหนุ่มตาสีแดงผู้ผ่านพ้นภัยพิบัติมากมาย จึงกลับมายังเมืองต้องห้ามจากอาณาจักรที่มีน้ำทอประกาย\n\nขณะที่เข้าไปในสวนลอยน้ำ คำเปรียบเปรยที่มีเงื่อนงำของหญิงชราตาบอดยังคงดังติดหูของเขา:\n\"ดุจเถาวัลย์ที่งอกงาม ณ แดนไกล ย่อมออกดอกงดงามเช่นนั้นเสมอ\"\n\"จงไปตามหามันเถอะ ที่นี่คือดินแดนแห่งความตาย อันเต็มไปด้วยกะโหลกของอสูรยักษ์มากมาย\"\n\"ไปตามหาผู้ชอบธรรมที่แท้จริง ที่ยังคงยืนหยัดจะปกปิดตัวเองด้วยไฟในค่ำคืนอันหนาวเหน็บ\"\n\"อย่าได้ทรยศต่อความหลงใหล ความเกลียดชัง ความโลภ และความทะเยอทะยาน จงจำไว้ให้ดี\"\n\"อย่าได้ทรยศต่อสายตาของผู้ที่ยังยินดีที่จะจ้องมอง เข้าไปในเปลวไฟที่ลุกโชน\"\n\nคนแรกที่มาถึงคือหญิงสาวผู้ถือเครื่องประดับขนนกหมองคล้ำ เธอพยายามช่วยชายหนุ่มค้นหาข้อมูลจากเต็นท์สูงมากมายเหมือนนกขุนแผน\nและต่อมาก็เป็นผู้กล้าฝาแฝด คนพี่ที่มีปากและฟันแหลมคม และคนน้องที่ถูกเจ้านายหัวรุนแรงเฆี่ยนแผ่นหลัง\nหลังจากได้ยินเรื่องราวที่ชายหนุ่มตาสีแดงช่วยเหลือ Saurian ไว้ นักรบผู้เงียบขรึมก็ยินดีที่จะสละกำลังของตนให้เขา\n\n\"แต่เรายังต้องการอีกคนที่เข้าใจโครงสร้างของเมืองนี้ดีกว่าใคร\"\n\"คนที่สามารถชี้นำทางสว่างและมืดมิดทั้งหมด และใช้งานกลไกราวกับเป็นของเล่นในฝ่ามือ\"\nชายหนุ่มตาสีแดงกล่าวไว้เช่นนี้หลังจากที่เงียบไปนาน ผู้กล้าที่มักจะเงียบขรึมและน่าเชื่อถือ\nผู้แข็งแกร่งที่คาดหวังให้มนุษย์และ Saurian อยู่ร่วมกัน จำข่าวลือเรื่องหนึ่งได้ และเอ่ยชื่อของช่างฝีมือคนหนึ่งออกมา"
	},
	"plume": {
		"name": "Faded Emerald Tail",
		"relicType": "EQUIP_NECKLACE",
		"relicText": "Plume of Death",
		"description": "เครื่องประดับขนนกที่สูญเสียความมันวาวไป ว่ากันว่าลวดลายบนนั้นเป็นฝีมือของช่างฝีมือในสมัยโบราณ",
		"story": "\"ไม่ว่าใครที่เห็นดอกไม้แกะสลักที่ประดับด้วยเทอร์ควอยส์ ก็เป็นต้องหลงใหลในฝีมือการสร้างสรรค์ที่ชาญฉลาด\"\n\"ไม่ว่าใครที่ได้เห็นการแกะสลักอันประณีตบนลวดทองคำ ก็เป็นต้องประทับใจในทักษะการแกะสลักอันโดดเด่นของศิลปินทั้งนั้น\"\n\nหญิงสาวทำตามคำสั่งของชายหนุ่ม และตามหาช่างฝีมือคนดังผู้นั้นตามข่าวลือ\nทว่าเธอตระเวนไปทั่วเงามืดของลานสูงและงานเลี้ยงของชนชั้นสูง แต่กลับไปพบสิ่งใดเลย\nในขณะที่กลุ้มใจอยู่นั้น เธอก็หยิบเครื่องประดับขนนกสีทองออกมา และนึกถึงคำพูดของใบหน้าพ่อผู้ล่วงลับภายใต้แสงสลัว\nชายขี้เมาที่อยู่ข้าง ๆ ผู้ซึ่งซ่อนใบหน้าครึ่งหนึ่งไว้ภายใต้หมวกคลุม และเล่าถึงที่มาของลวดลายต่าง ๆ บนขนนกด้วยน้ำเสียงเย็นชา\n\nใครจะคิดว่าผู้สร้างเครื่องประดับอันหรูหรานี้ จะเป็นคนขอทานที่มีใบหน้าน่าเกลียดน่ากลัว และคอยเที่ยวเตร่อยู่ในร้านเหล้า\nใบหน้าครึ่งหนึ่งที่ซ่อนอยู่ภายใต้หมวก มีร่องรอยของการถูกไฟเผา และเนื้อหนังก็คล้ายกับเลือดที่ละลาย\nแต่หญิงสาวไม่ได้รู้สึกหวาดกลัวแต่อย่างใด หลังจากตะลึงอยู่ครู่หนึ่ง เธอก็ยื่นเครื่องประดับขนนกให้เขา\nเมื่อเผชิญกับผลงานที่ซีดจาง ในคืนนั้น เขาก็ได้เล่าเรื่องราวของสิ่งที่หายไป ณ ที่แห่งนี้ให้เธอฟัง\nเรื่องราวของนกกระเต็นหางยาว ตอนนั้นเขาได้รับมอบหมายให้สร้างมันให้กับผู้เป็นที่เคารพของทุกคน...\n\n\"ซึ่งก็คือพ่อของข้า แต่เขาถูกตัดสินโทษและถูกประหารชีวิตเนื่องจากการปกป้อง Saurian ในเผ่า\"\nน้ำเสียงของหญิงสาวเยือกเย็น ช่างฝีมือมองเห็นไฟแห่งความเกลียดชังแบบเดียวกับตัวเอง ในดวงตาของเธอ\n\nเขากล่าวว่า \"ถ้างั้นข้าก็ยินดีจะรับใช้... ผู้เป็นนายของเจ้า\" ก่อนที่เธอจะบอกจุดประสงค์ในการมา\nอันที่จริงเขาก็ยินดีจะรับใช้เธออยู่แล้ว ช่างฝีมือคิดในใจ แต่สิ่งเหล่านั้นไม่จำเป็นต้องพูดออกมา\nเพียงเพราะในเวลานี้ เขาได้เห็นภาพที่คนอื่นทิ้งไว้ในใจของหญิงสาวแล้ว"
	},
	"sands": {
		"name": "Moment of Attainment",
		"relicType": "EQUIP_SHOES",
		"relicText": "Sands of Eon",
		"description": "นาฬิกาแดดของอาณาจักรโบราณ มีรอยสัญลักษณ์เล็ก ๆ ประมาณหนึ่งไว้ ซึ่งต้องสังเกตอย่างละเอียดจึงจะมองเห็นได้",
		"story": "สิ่งหนึ่งที่ทำให้นักวิจัยหลายคนที่กำลังศึกษาสิ่งประดิษฐ์โบราณสับสนก็คือ\nท่ามกลางนาฬิกาแดด ที่ขุดขึ้นมาจากซากปรักหักพังของเมืองโบราณ ซึ่งปกคลุมไปด้วยเถ้าถ่านนั้น\nไม่รู้เพราะเหตุใด พวกเขาได้พบร่องรอยมีดสลักประทับไว้ในตำแหน่งเดียวกันเสมอ\n\nคนที่มาจากหุบเขาเชื่อว่า นั่นคือช่วงเวลาที่ผู้ละทิ้งศรัทธาได้จุดประกายเสาหินออบซิเดียนขึ้นมาอีกครั้ง\nในวันนั้น Sakkuk ตัวแทนของผู้นำเผ่าซึ่งเป็นบุตรสาวของเหมือง ได้ส่งวิญญาณเร่ร่อนกลับคืนสู่อาณาจักรแห่งราตรี\nคนที่มาจากต้นไม้แขวนเชื่อว่า นั่นคือช่วงเวลาที่ผู้ละทิ้งสัญญา ได้ทำสัญญากับ Saurian ทั้งหกเผ่าอีกครั้ง\nในวันนั้น Yupanqui ผู้กล้าที่เงียบขรึมซึ่งได้รับความไว้วางใจจากนักรบทั้งหลาย ได้ใช้ดาบตัดโซ่ตรวนที่ผูกคอ Saurian ไว้\nผู้ที่มาจากต้นกำเนิดของน้ำพุไหลรินเชื่อว่า นั่นคือช่วงเวลาที่ผู้ที่ลืมเลือนอดีตจะได้ยินเสียงสะท้อนของคลื่นอีกครั้ง\nในวันนั้น Atawallpa พี่ชายฝาแฝดที่เก่งกาจ ได้จุดประกายความปรารถนาของทุกคนเพื่อความรุ่งโรจน์ในอดีตอีกครั้ง\nผู้ที่มาจากดินแดนอันอุดมสมบูรณ์เชื่อว่า นั่นคือช่วงเวลาที่ผู้ถูกกดขี่สามารถลุกฮือได้อีกครั้ง\nในวันนั้น Waskar ผู้มีชัย ผู้กล้าฝาแฝดคนน้อง ได้นำเหล่าทหารต่อสู้กับกระแสความมืดมิด\nผู้ที่มาจากยอดเขาเชื่อว่า นั่นคือช่วงเวลาที่ผู้ถูกกักขังในกรง จะได้กลับสู่รังแห่งอิสรภาพอีกครั้ง\nในวันนี้ ผู้กล้าที่มีตาสีแดงได้เรียกไฟแห่งความโกรธแค้นของเหล่าทวยเทพ เผาทำลายเมืองที่ถูกกัดกร่อนจนหมดสิ้น และฟื้นฟูเผ่าให้กลับเป็นเผ่าดังเดิม\n\nมีเพียงคนเดียวที่มาจากควันลึกลับ คนหนุ่มผู้ซึ่งรู้ความลับที่ซ่อนอยู่เท่านั้นที่ยังคงนิ่งเงียบ\nแค่นึกถึงภาพที่วาดบนผืนผ้าใบสีขาว ว่ากันว่าเป็นช่วงเวลาที่ความมืดบดบังดวงอาทิตย์\nเหล่าผู้กล้าที่เตรียมพร้อมเพื่อการนี้ ได้ใช้โอกาสนี้โค่นล้มราชาวิปลาสต่อหน้าบัลลังก์ที่ว่างเปล่า\nในประวัติศาสตร์นิรนาม ผู้ที่วางแผนคือช่างฝีมือผู้ชำนาญที่ไม่เคยทิ้งชื่อของตนไว้\n\n\"แต่ช่างฝีมือไม่ได้ทิ้งคำพูดใด ๆ ไว้ในสงคราม เพื่อคืนอำนาจให้กับชนเผ่า\"\n\"และหลังจากนั้นก็หายตัวไปจากเรื่องราวเก่าแก่ ที่ถูกปกคลุมชั้นแล้วชั้นเล่าอย่างเงียบ ๆ\"\n\nเด็กหนุ่มคนนั้นใช้มือลูบรอยสลักบนนาฬิกาแดดมากมาย ที่แทบจะเหมือนกันทั้งหมด\nจินตนาการถึงภาพดวงอาทิตย์ตกดินนับครั้งไม่ถ้วนก่อนหน้านั้น หลังจากวันกำหนดการมาถึง มือคู่นั้นที่อาจจะไม่มีอยู่จริง\nและช่วงเวลาที่เจ้าของมือคู่นั้นได้สลักเครื่องหมายเหล่านั้นไว้บนนาฬิกาแดด"
	},
	"goblet": {
		"name": "The Wine-Flask Over Which the Plan Was Hatched",
		"relicType": "EQUIP_RING",
		"relicText": "Goblet of Eonothem",
		"description": "ถ้วยดินเผาสามขา เคยมีผู้กล้าหลายคนยกแก้วนี้ร่ำสุราข้างกองไฟ พร้อมพูดถึงความทะเยอทะยานและความคาดหวังของแต่ละคน",
		"story": "เขาบอกเล่าความทุกข์ยากในอดีต ให้แก่ชายหนุ่มตาสีแดงและเหล่าผู้กล้าของเขาฟัง\nว่ากันว่าราชาแห่งเมืองต้องห้ามเคยคัดเลือกช่างฝีมือ จากชนเผ่ามาทำงานใต้ดิน\nให้ขุดค้นสิ่งประดิษฐ์ของอสูรยักษ์ที่มีปีกเหมือนธง เพื่อสนองความปรารถนาของตนเอง\nแต่ความไม่แน่นอนของราชานั้นเป็นที่รู้กันดีอยู่แล้ว ดังนั้นในวันที่เผยความลับจนหมดสิ้น\nเขาจึงจุดไฟเพื่อพยายามเผาทุกสิ่ง และฝังผู้คนที่รู้เรื่องนี้ไปพร้อมกับโบราณสถานหลังประตูหิน...\n\nท่ามกลางเปลวไฟที่ทำลายล้างทุกสิ่งนั้น ช่างฝีมือที่ใกล้ตายกำลังตกอยู่ในความมึนงง\nเมื่อเขาเห็นหยาดน้ำตาสีทองหยดลงมาจากก้อนหินและไหลเข้าตาของเขา ทำให้เขาได้เห็นสิ่งต่าง ๆ มากมาย\nเขาบรรยายถึงสิ่งประดิษฐ์อันยิ่งใหญ่ที่เห็นในภวังค์ และกลไกที่ทำงานอย่างประณีต\nได้เห็นเงาที่ขับเคลื่อนด้วยเปลวไฟ และจันทราที่ลอยขึ้นจากผืนดินอันห่างไกล\n\n\"หยาดน้ำตาสีทองนั้นคือ...\" \"เจ้าคือสิ่งเดียวกับต้นน้ำของแรงบันดาลใจที่พรั่งพรูจากน้ำพุ?\"\nผู้กล้าฝาแฝดที่ได้ฟังก็หยิบยกเรื่องมาถามด้วยรอยยิ้ม\nเขาได้ยินเสียงเยาะเย้ยน่าเหลือเชื่อจากน้ำเสียงของพวกเขา พวกเขาเป็นเช่นนี้เสมอ ชายหนุ่มชินแล้วล่ะ\nเมื่อหญิงสาวส่งสายตาสงสัยมองมา เขาก็ยิ้มอย่างเย้ยหยัน จนกล้ามเนื้อครึ่งซีกบนใบหน้าเริ่มเจ็บปวดเล็กน้อย\n\nอันที่จริง สิ่งที่เขาเห็นในเปลวไฟที่แทบจะผลาญชีวิตนั้นมีมากกว่านี้ เช่น ลวดลายสีทองที่หลั่งไหล\nโบราณสถานเป็นอีกหนึ่งเส้นทางในการหลบหนี และมีกฎเหล็กมากมายเกี่ยวกับการก่อตั้งอาณาจักรอันยิ่งใหญ่\nแต่สิ่งหลังอาจจะยังห่างไกลเกินไปสำหรับเด็กหนุ่ม...\nเขาวางแก้วไวน์ที่ดื่มจวนจะหมดแล้วลง\n\nบางทีอาจเป็นเช่นนั้น บางทีเมื่อทุกอย่างคลี่คลายลง เมื่อฐานเก่าได้รับการปรับปรุง\nเมื่อก้าวไปอีกขั้นหนึ่ง เขาจะเปิดเผยทุกสิ่งอย่าง และเขาจะมีความสุขเช่นกัน\nความฝันที่ยิ่งใหญ่ที่สุดของเขาในตอนนี้ คือจะทำอย่างไรจึงจะสลักกำแพงจักรวรรดิโฉมใหม่ให้แก่ราชาองค์ใหม่"
	},
	"circlet": {
		"name": "Crownless Crown",
		"relicType": "EQUIP_DRESS",
		"relicText": "Circlet of Logos",
		"description": "มงกุฎทองคำที่ประดับด้วยเทอร์ควอยส์และขนนกมรกต แต่กลับถูกวางอยู่บนเบาะกำมะหยี่อันว่างเปล่า และไม่เคยปรากฏในพิธีกรรมเลย",
		"story": "เคยมีคนตอบรับคำขอของเธอ หลังจากที่อาณาจักรโบราณถูกทำลายไป เขาก็ได้สร้างขนนกที่ร่วงหล่นขึ้นมาให้เธอใหม่\nดังนั้นเธอจึงให้สัญญากับคนที่พึงได้รับความเคารพแต่แรกว่า เมื่อถึงเวลานั้น เขาจะมอบมงกุฎเทอร์ควอยส์ให้เป็นของตอบแทน\nหลังจากเห็นร่างที่โค้งงออย่างทรมานภายใต้คมดาบของสัตว์ประหลาดสีดำ หญิงสาวก็เข้าใจแล้วว่า\nมงกุฎอันงดงามที่ถูกรังสรรค์และประดับด้วยมือของตัวเองนั้น ชั่วชีวิตนี้จะรอคอยเพียงเจ้าของที่ไม่อาจเข้าร่วมพิธีกรรมได้เท่านั้น\n\nหลายปีต่อมา ความชอบแปลก ๆ ของนายหญิงชราแห่งเหมืองก็แพร่กระจายไปทั่วชนเผ่าทั้งหก\nว่ากันว่าหญิงชราคนนี้ชอบเครื่องประดับหรูหราทุกชนิด ซึ่งส่วนใหญ่ไม่สามารถสร้างด้วยศิลปะในปัจจุบันแล้ว\nโดยเฉพาะอย่างยิ่ง หากมีผลงานชิ้นใดที่มีการลงนามของช่างฝีมือ ตราบใดที่นำมาเสนอให้แก่เธอ\nเธอก็ยินดีจะแลกมันมา ไม่ว่าจะต้องจ่ายด้วยอัญมณีมากมายเท่าไหร่ก็ตาม\nแม้ว่าจะเป็นของปลอม แต่เธอก็ยังคงรับไว้เช่นกัน\n\nเมื่อคนในเผ่าเกลี้ยกล่อมเธอว่า อย่างน้อยก็อย่าสนองความโลภของคนฉ้อฉลพวกนั้น\nหญิงชราก็กล่าวว่า \"ที่ทำเช่นนี้ เพราะฉันไม่สามารถปล่อยให้ของปลอมที่ด้อยค่า มาทำลายชื่อเสียงของเขาคนนั้นได้\"\nยิ่งไปกว่านั้นแล้ว เธอไม่เคยปล่อยให้คนที่หลอกลวงเหล่านั้นลอยนวลไปจริง ๆ\n\nเมื่อเทียบกับเพื่อนที่ยอมตายอย่างกล้าหาญแล้ว ชีวิตที่เหลือของเธอดูจะยาวนานเกินไปเสียด้วยซ้ำ ดังนั้น\nเธอจึงใช้เวลาที่เหลือรวบรวมทุกสิ่งที่เหล่าผู้กล้าเหล่านั้นทิ้งไว้\nชายหนุ่มตาสีแดงที่เธอรัก ได้กลับคืนสู่เปลวไฟอันศักดิ์สิทธิ์หลังจากทำภารกิจเสร็จสิ้น เหลือเพียงความอบอุ่นในแสงระเรื่อเท่านั้น\nแต่ในเวลานั้น ผู้กล้าที่เงียบขรึมกลับล้มลงท่ามกลางเปลวไฟของราชา และโลกใบใหม่ที่สะท้อนอยู่ในดวงตานั้น ก็เป็นสิ่งตอบแทนที่ดีที่สุดของเขาแล้ว\nผู้กล้าฝาแฝดที่เคยเป็นพวกอึกทึกครึกโครมเสมอ เมื่อได้เห็นพี่น้องตายในเงื้อมมือของศัตรู ก็คร่ำครวญด้วยความโศกเศร้าจนเสียงแหบแห้ง\n\n\"สุดท้าย Atawallpa ก็จากฉันไปก่อน... ใครจะคิดว่าคนที่อ่อนแอที่สุดอย่างฉัน จะอยู่รอดมาถึงวินาทีสุดท้าย\"\n\"นักปราชญ์ของชนเผ่ามักจะพูดเสมอว่า คนที่ประสบกับคลื่นลมมักจะเบื่อหน่ายกับพื้นที่ราบ ฉันเองก็เหมือนกัน\"\n\"ในยุคสมัยที่ไม่มีพวกเธอ มันช่างน่าเบื่อจริง ๆ\"\n\nแต่ในที่สุดก็ถึงเวลาที่จะได้พบกับเพื่อนที่จากไปอีกครั้ง เมื่อลางสังหรณ์ที่รอคอยมานานมาถึง\nเธอได้คัดเครื่องประดับของจริงที่ทำโดยช่างฝีมือทั้งหมด ซึ่งเมื่อเทียบกันแล้ว มันมีน้อยกว่าของปลอมมาก\nเธอหยิบสิ่งที่มีชื่อของเขาสลักอยู่ และเดินเข้าสู่ความมืดมิดโดยไม่หวนกลับมาอีก\n\nตามตำนานเล่าว่า วันรุ่งขึ้น มีผู้คนมายืนอยู่ใต้ต้นไม้ซึ่งเธอวางมงกุฎเทอร์ควอยส์เอาไว้\nพวกเขาสาบานว่าจะทำตามคำสั่งของเธอ ประวัติศาสตร์จะลืมชื่อของช่างฝีมือผู้ชำนาญที่เธอนำติดตัวไป"
	}
}