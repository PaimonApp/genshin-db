{
	"id": 15035,
	"rarityList": [
		4,
		5
	],
	"name": "Scheggia di estro armonico",
	"effect2Pc": "ATT +18%.",
	"effect4Pc": "Quando il valore di un Legame vitale aumenta o diminuisce, il personaggio infligge DAN aumentati di un 18% per 6 s. Massimo 3 accumuli.",
	"flower": {
		"name": "Preludio della Sinfonia armonica",
		"relicType": "EQUIP_BRACER",
		"relicText": "Fiore della vita",
		"description": "Una medaglia d'onore che richiama la forma di un fiore sbocciato. È decorata con pietre blu e dorate, e anticamente veniva conferita agli immortali.",
		"story": "Era l'epoca in cui la nebbia dell'ignoranza avvolgeva il Mare Alto, e la gente delle Mille Acque non aveva ancora ottenuto l'illuminazione.\nTra le sabbie scarlatte e le montagne torbide, un tempo viveva un dio che aveva perso la sua terra natia.\nEra stato un cantante delle oasi, ma la sua antica casa era andata perduta sotto la straordinaria luce del Signore del sole ardente.\nRifiutandosi di servire il trono del Re delle sabbie, la divinità che aveva perso la sua terra natia scelse di errare in lungo e in largo.\n\nNelle abissali profondità senza luce, dove risiede la fonte di tutte le acque, giace una città che è sfuggita a ogni cronaca.\nQuest'uomo errante aveva ormai deciso fare del Mare Alto la propria tomba, finché non mise accidentalmente piede nelle rovine di questa città, un luogo più antico della terra stessa.\nAttraversando innumerevoli corridoi verso il cuore del tempio in rovina, sotto il cedro bianco e argento,\negli udì i sussurri delle uniche creature viventi rimaste in quella città dimenticata, le api dorate che volavano attorno all'albero argenteo.\n\n\"O viandante giunto da terre lontane, non sei qui per coincidenza, ma per mano del destino.\nUn tempo ero l'emissaria che proteggeva l'albero argenteo, ma nel corso dei secoli ho perso la mia mente e la mia forma.\nEppure, i miei occhi riescono ancora a osservare il futuro. O viaggiatore, avrai di nuovo una città e dei sudditi.\nLa nazione che costruirai sarà fiorente e prospera, e con essa, un giorno, dominerai l'intero Mare Alto.\nSarai portatore di civiltà e giustizia; ma, alla fine, quella stessa giustizia sarà la rovina di tutto.\nSe sei disposto a intraprendere quel viaggio malgrado tu ne conosca ormai la fine, lascia che ti mostri la strada...\"\n\n\"O Api dorate, che parlate la lingua della profezia, abbiamo davvero arbitrio sul destino?\nSe davvero avessi la possibilità di scegliere, allora sarei in grado di evitare l'inesorabile fine di cui parlate.\"\n\nAl cader delle sue parole, la fossa senza acqua si sgretolò, e l'albero argenteo si trasformò in una nave dorata.\nQuesto fu il primo incontro tra il glorioso re che avrebbe un giorno suonato la sinfonia, e la profetessa Sybilla."
	},
	"plume": {
		"name": "Riflessione notturna del Mare Antico",
		"relicType": "EQUIP_NECKLACE",
		"relicText": "Piuma della morte",
		"description": "Un accessorio a forma di piuma, plasmato a immagine delle ali delle leggendarie api dorate. Sembra fremere al più leggero soffio di vento.",
		"story": "Era l'epoca in cui il canto dell'illuminazione si era diffuso in tutto il Mare Alto, e le foreste desolate e le isole deserte avevano cominciato a prosperare.\nIl Dio filarmonico eresse una grande torre a Meropis, radunando i dispersi per edificare una nuova nazione.\nI corni dell'abbondanza benedissero la terra e la resero fertile, mentre un infinito corteo marittimo congiungeva tutte le isole.\nSarebbe dovuta essere un'epoca baciata dalla pace. Perché, quindi, la voce della cantante principale era straziata dal dolore?\n\n\"Proprio come avevi predetto, sono diventato un glorioso re, e ho portato cultura e civiltà a tutte le genti.\nHo conferito pace agli oceani e governo la terra con giustizia, diffondendo ordine e progresso in ogni angolo della terra.\nEppure, più il mio nuovo e glorioso regno prospera, più la tristezza e lo sconcerto mi attanagliano.\nLa gloria della profezia proseguirà per un secolo, ma cos'accadrà dopo? I semi della distruzione stanno gettando radici.\"\n\n\"O glorioso re! Come ho già detto, gli oceani si solleveranno e gli imperi cadranno, e l'unica certezza sarà il cambiamento. Tale è la legge di Fortuna.\nSia in carestia che in prosperità, noi non siamo che schiavi del fato. Ascendiamo al trono solo per ritornare polvere.\nLa fredda ruota del destino gira in continuazione e, per quanto si provi ad opporvisi, non si può cambiare l'inevitabile fine.\nProprio come un emozionante spettacolo, non importa quanti siano i colpi di scena, poiché il finale è stato scritto prima ancora che il sipario si alzi. Perché abbandonarsi alla mestizia, dunque?\"\n\nL'eternità non è che una stupida fantasia e l'immortalità è una cieca illusione, ne era consapevole.,\neppure, il re del popolo del Mare Alto non poteva sopportare quella tetra profezia.\n\n\"Quando arriverà il momento del giudizio, le spietate onde divoreranno la gloria e la felicità effimere.\nAnche se vedo l'inesorabile futuro di là da venire, mi manca l'antica e sacra saggezza per esplorare cosa esige tale distruzione.\nMa so che, nelle profondità più recondite del mare senza luce, nel regno dove le Acque primordiali ancora traboccano, è imprigionata la Signora delle Mille Acque.\"\n\n\"Secondo la profezia, le onde infinite inghiottiranno la tua nazione. Forse lei saprà darti le risposte che cerchi...\""
	},
	"sands": {
		"name": "Grande scherzo del destino",
		"relicType": "EQUIP_SHOES",
		"relicText": "Sabbie del tempo",
		"description": "Un segnatempo che richiama la forma della ruota del fato. Ha smesso di girare molti anni or sono.",
		"story": "Era l'epoca in cui la Grandiosa Sinfonia non era ancora stata suonata, e la flotta dorata non era ancora salpata.\nPer scoprire come spezzare la maledizione, il glorioso re partì alla ricerca dell'acqua sorgiva.\nSangue e odio imperversavano sotto il Mare Alto, poiché ivi dimorava il regno dei Dragogeniti.\nIl principe degli Elementosauri, che un tempo serviva lo spirito dell'antico mare, ora sorvegliava la prigione della Signora delle Mille Acque.\n\nEra come se si fosse riaccesa una guerra risalente all'alba dei tempi, e la battaglia che ne risultò fece ribollire i mari per trenta giorni e trenta notti.\nSolo dopo la requie conseguente alla stanchezza il Dio re usò la musica per esprimere i suoi intenti.\nInaspettatamente, il principe degli Elementosauri scoppiò in una risata ruggente dopo aver sentito quell'arrogante illusione.\n\n\"Illegittimo signore dei mortali, che temi l'insensata maledizione e laceri le catene del destino... Tu non sai che la mia specie ha sofferto un'agonia cento volte più atroce.\nAbbiamo perso la nostra terra e la luce del sole, e possiamo ora esistere solo nelle oscure profondità degli abissi.\nIllegittimo signore dei mortali, di certo saprai che il destino è il rito dei cieli, e non può subire alterazione alcuna. Il solo pensiero è un segno di rivolta contro l'autorità che esso rappresenta.\nNondimeno, se davvero hai in animo una simile follia, allora ti condurrò al cospetto della Signora delle Mille Acque.\"\n\nE così, nelle più recondite profondità marine ove dimora la notte eterna, dinanzi alla misericordiosa Signora di tutte le Acque,\nil glorioso sovrano scoprì ogni singolo e terrificante segreto, ma non trovò alcuna risposta che portasse alla salvezza.\nTempo addietro, la Signora delle Acque commise un peccato imperdonabile, e la maledizione che ne derivò fu irrevocabile.\nPrima di andarsene, il re che ancora custodiva in sé ambizione e speranza decise di prendere un calice dell'acqua più pura.\n\n\"Se le onde dovranno divorare i miei sudditi, custodirò le loro anime in un'Icore insolubile.\nSe il tempo dovrà portare il mio regno a marcire, forgerò loro degli impenetrabili corpi di bronzo e pietra.\"\n\nQuando la possente brezza marina soffierà sul regno dorato, la ruota del destino girerà insieme a essa? Questo, ahimè, nessuno lo sa..."
	},
	"goblet": {
		"name": "Rapsodia di pioggia dell'Icore",
		"relicType": "EQUIP_RING",
		"relicText": "Calice eonotemo",
		"description": "Un rhyton cotto usando del rame come base. Un tempo veniva riempito col più prelibato vino del paradiso.",
		"story": "Era l'epoca in cui la Legione degli Athanatoi imbracciava le armi, e in cui poesie selvagge venivano cantate nel Mare Alto.\nIl glorioso re fondò la dorata capitale imperiale e si erse sul mondo portando il titolo di \"Sebastos\".\n\nOvunque navigassero le sue grandi navi, ogni polis si inginocchiava dinanzi alla sua autorità suprema.\nOvunque risuonassero le sue note, la sinfonia della civiltà sovrastava i canti selvaggi.\nTutto al fine di portare giustizia e salvezza.\nQuesta era l'illusione finale del Sebastos, che non trovava il coraggio di abbandonare il suo popolo.\n\n\"Il tuo impero cadrà tra le onde tempestose, poiché ciò che il destino ha deciso non può essere cambiato.\nFili nascosti legano la tua gente, muovendola come una marionetta verso una fine tragica e straziante.\"\n\nTuttavia, nonostante la malvagia proclamazione della profetessa, il Sebastos non si lasciò andare alla disperazione; al contrario, accese in lui folli fantasie.\nSi rinchiuse nelle profondità del suo palazzo imperiale, alla ricerca di un difetto nella Musica Mundana del Maestro di Fortuna.\nDopo innumerevoli giorni e incalcolabili notti, tramite gli accordi del mondo, Remus comprese i misteri di Fortuna.\nLesse ogni nota del destino, finché non gli mancò altro che una penna con cui comporre la propria sinfonia.\n\nCosì, il Sebastos decise di rivolgersi a Sybilla, tornata dalla terra dei morti, poiché i torrenti del destino scorrevano un tempo nelle sue vene.\nNonostante le sue richieste così estreme, l'altruista profetessa rispose ai suoi desideri come sempre, senza la minima esitazione.\n\nL'armoniosa sinfonia suonata dal trono spezzò le catene con cui il destino aveva imprigionato il popolo, dipingendo nuove strade e scrivendo nuove melodie.\nSotto la cupola dorata, lungo idrovie auree, si riversava Icore puro e sacro, e le scosse nel palazzo dorato giunsero fino a ogni angolo dell'impero.\nNelle sue più sfrenate fantasie, giunto al gran finale di quell'opera armoniosa, il Sebastos avrebbe consegnato lo scettro del destino nelle mani dell'umanità.\nQuando quel giorno arrivò, che fossero ricchi o poveri, saggi o selvaggi, ogni individuo libero avrebbe assunto il controllo del proprio destino.\n\nTra le onde alte e furiose, il re dallo sguardo abbagliato si precipitò verso una destinazione sconosciuta, poiché per Sybilla non vi era già più alcun futuro..."
	},
	"circlet": {
		"name": "Danza estrosa dei caduti",
		"relicType": "EQUIP_DRESS",
		"relicText": "Corona della ragione",
		"description": "Una maschera ricoperta da una lamina d'oro. Sembra possa essere la reliquia di un antico ufficiale delle legioni.",
		"story": "Era l'epoca in cui della Domus Aurea del passato non restavano che macerie, e il glorioso regno giaceva sepolto sotto onde impetuose.\nConosciamo il resto della storia. Alla fine, il giorno del giudizio arrivò come promesso.\nIl fervido desiderio di opporsi al fato venne annientato dall'ambizione e dal tradimento, e sprofondò con tutta la sua gloria.\nQuando le furiose onde si chetarono, il grigio destriero cavalcò il vento e obliterò le forme di vita che restavano sulla terraferma.\n\nQuando la nuova nazione delle Mille Acque prese forma tra la gioia e i canti dei barbari del passato, dell'autorità dorata che un tempo avviluppava il Mare Alto era rimasta solo una leggenda; di certo un segno di disprezzo da parte del destino.\nAl calar del sipario sul grande spettacolo, le ultime vestigia del vecchio mondo sul palcoscenico vengono lavate via dal tempo. Di coloro che un tempo bramavano l'immortalità non resterà nulla, nemmeno il nome.\nChi mai crederebbe a una cosa del genere? Un'antica e imponente nave con quaranta file di remi, che naviga al fianco delle onde azzurre dell'alba, predicando il verbo della civiltà e del progresso lungo le correnti oceaniche...\nChi mai crederebbe a una cosa del genere? Un dio ribelle che perde il proprio paradiso e osa sfidare l'autorità dei cieli, mentre innumerevoli mortali gettano via i propri corpi per tuffarsi, insieme al dio, nella sua fantasmagorica rapsodia...\n\nAlla fine di tutto, cosa rimane di quella fantasia in frantumi?\nPotrebbe essersi trattato di un semplice sogno, la cui fine ha portato alla nascita di un'infinità di altri sogni dalle rovine della fantasia.\nCome si suol dire: \"L'oceano in cui convergono le lacrime non si prosciugherà mai, ma si alzerà verso il cielo e cadrà nuovamente come pioggia\".\nAlla fine, tutti i sogni diventeranno una cosa sola, portando la salvezza finale a tutte le genti del mondo."
	}
}